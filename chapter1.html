<title>บทที่ 1</title>
<title>บทนำ</title>

<p><strong>1.1 ความเป็นมาและสภาพปัญหาของโครงการ</strong></p>


<p>
การส่งน้ำเพื่อการชลประทานของโครงการส่งน้ำและบำรุงรักษาโพธิ์พระยา โดยปกติจะส่งน้ำ โดยให้ใช้น้ำจากแม่น้ำเจ้าพระยา ผ่าน ปตร.พลเทพ เข้าสู่แม่น้ำท่าจีน ผ่านโครงการส่งน้ำและบำรุงรักษาบรมธาตุ  โครงการส่งน้ำและบำรุงรักษาท่าโบสถ์ โครงการส่งน้ำและบำรุงรักษาสามชุก และมีประตูระบายน้ำโพธิ์พระยา เพื่อควบคุมน้ำสู่โครงการส่งน้ำและบำรุงรักษาโพธิ์พระยา 
</p>

<p>
สำหรับกรณีน้ำหลากในช่วงฤดูฝน โดยส่วนใหญ่จะมีน้ำหลากโดยโครงการส่งน้ำและบำรุงรักษาโพธิ์พระยาจะรับน้ำหลากจากตอนบนจากแม่น้ำท่าจีน จากโครงการฯสามชุกเข้าสู่ระบบคลองของโครงการผ่านปตร.และทรบ.ต่าง ๆ รวมถึงจะมีน้ำหลากจากทั้งฝั่งตะวันออกและตะวันตกของโครงการส่งน้ำและบำรุงรักษาด้วย โดยทางฝั่งตะวันออกจะมีน้ำหลากมาจากโครงการส่งน้ำและบำรุงรักษาชัณสูตร และโครงการส่งน้ำและบำรุงรักษาผักไห่ ส่วนฝั่งตะวันตกจะมีน้ำหลากจากโครงการฯสามชุก  โครงการส่งน้ำและบำรุงรักษาดอนเจดีย์  โครงการส่งน้ำและบำรุงรักษาสองพี่น้อง และโครงการส่งน้ำและบำรุงรักษาบางเลน โดยส่วนใหญ่จะเริ่มมีน้ำหลากตั้งแต่ปลายเดือน[สิงหาคม]เป็นต้นไป
</p>

<p>จากสภาพน้ำของลุ่มน้ำเจ้าพระยาที่หลากมาเป็นประจำทุกปี บางปีมีน้ำมากกว่าปกติก่อให้เกิดความเดือดร้อนกับประชาชนที่อาศัยอยู่ในพื้นที่ลุ่มน้ำ นาข้าว บ้านเรือน  พื้นที่เขตเศรษฐกิจได้รับความเสียหายประจำ ทำให้รัฐบาลโดยหน่วยงานของรัฐต่างๆ ได้ร่วมมือกันหาวิธีแก้ไขปัญหาให้หมดไป โดยใช้แนวคิดของการบริหารจัดการปริมาณน้ำที่มากไปสู่ที่ต่างๆ รวมถึงการใช้พื้นที่พักน้ำไว้ในเวลาที่เหมาะสม ในพื้นที่นาที่เก็บเกี่ยวผลผลิตแล้ว  โดยใช้พื้นที่ที่เก็บเกี่ยวข้าวแล้วของเกษตรกรตัดยอดน้ำหลากส่วนเกินเข้าไปเก็บไว้  แล้วระบายออกเมื่อน้ำลด และเหลือน้ำบางส่วนไว้สำหรับเตรียมแปลง  ส่งน้ำให้ชาวนาทำนาก่อนตั้งแต่วันที่ 1 เมษายน จนเกิดเป็นโครงการบางระกำโมเดลที่ได้ดำเนินการตามแผนเต็มรูปแบบในปี 2560 ครอบคลุมพื้นที่ลุ่มต่ำจำนวน 13 ทุ่ง ซึ่งมีทุ่งโพธิ์พระยา เข้าร่วมโครงการดังกล่าวด้วย ทั้งนี้ ได้มีการกำหนดให้ทุ่งโพธิ์พระยาสามารถทำการเพาะปลูกข้าวในฤดูนาปีเริ่ม 1 พฤษภาคม 2560 เร็วกว่าปกติ เพื่อให้สามารถเก็บเกี่ยวผลผลิตได้ตามกำหนดไม่ให้ผลผลิตทางการเกษตรได้รับความเสียหายจากน้ำหลาก เพื่อใช้เป็นพื้นที่รับน้ำในลำดับต่อไป
</p>

<p><strong>1.2 สภาพภูมิประเทศ</strong></p>
<p>ทุ่งโพธิ์พระยาเป็นทุ่งลุ่มต่ำที่มีขอบเขตทั้งหมดอยู่ในเขตโครงการส่งน้ำและบำรุงรักษาโพธิ์พระยา มีพื้นที่รับน้ำทั้งหมด 167,351 ไร่ มีขอบเขตในจังหวัดสุพรรณบุรี 3 อำเภอ 18 ตำบลได้แก่ อำเภอเมืองสุพรรณบุรี มี 6 ตำบล คือตำบลดอนกำยาน ตำบลรั้วใหญ่ ตำบลบางกุ้ง ตำบลสวนแตง ตำบลทับตีเหล็ก และตำบลดอนโพธิ์ทอง  อำเภอสองพี่น้อง มี 4 ตำบล คือ ตำบลบางพลับ ตำบลบางตะเคียน ตำบลบ้านกุ่ม และตำบลต้นตาล  อำเภอบางปลาม้ามี 8 ตำบล คือ ตำบลบางปลาม้า ตำบลบ้านแหลม ตำบลมะขามล้ม ตำบลวัดโบสถ์ ตำบลวัดดาว ตำบลบางใหญ่ ตำบลวังน้ำเย็น ตำบลโคกคราม ซึ่งในพื้นที่ส่วนใหญ่เป็นพื้นที่ลุ่มต่ำแอ่งกระทะ ประชาชนส่วนใหญ่ประกอบอาชีพเกษตรกร โดยทั่วไปพื้นที่ทุ่งโพธิ์พระยาเป็นพื้นที่รับน้ำอยู่แล้ว และเป็นพื้นที่ที่อยู่ทางด้าน ซ้าย-ขวาของแม่น้ำท่าจีนและมีคลองระบายน้ำเข้าพื้นที่ล้อมรอบ 
</p>
<ul>
<li>ทิศเหนือติด คลองระบายใหญ่ สามชุก 1 ( ปตร.โคกยายเกตุ ) 
<li>ทิศตะวันตกติด คลองระบายใหญ่สามชุก 2 (ปตร. ยางยี่แส)
<li>ทิศตะวันอออกติด คลองระบายใหญ่สุพรรณ 3  และคลองระบายใหญ่สุพรรณ 4 (ปตร. บางปลาม้า)
<li>ทิศใต้ติดคลองระบายใหญ่สองพี่น้อง ( ปตร.สองพี่น้อง)

</ul>

<p><strong>1.3 สภาพลำน้ำ/แหล่งน้ำ</strong></p>


<p>ระบบชลประทานประกอบด้วยคลองส่งน้ำสายหลัก 2 สายคือ คลองส่งน้ำสายใหญ่ 1 ซ้าย และคลองส่งน้ำสายใหญ่ 1 ขวา รับน้ำจากแม่น้ำท่าจีน ลักษณะของทุ่งโพธิ์พระยาอีกอย่างที่สำคัญคือเป็นทุ่งรับน้ำนองโดยธรรมชาติ จึงมีการรับน้ำจากทั้งแม่น้ำท่าจีนเอง รวมถึงปริมาณน้ำที่ระบายจากโครงการใกล้เคียง เช่น ปริมาณน้ำที่ระบายจากโครงการส่งน้ำและบำรุงรักษาสามชุก ผ่านคลองระบายใหญ่ สุพรรณ 2  ปริมาณน้ำที่ระบายจากคลองระบายใหญ่สุพรรณ 4 ผ่านปตร.บางปลาม้า ปริมาณน้ำที่ระบายจากโครงการส่งน้ำและบำรุงรักษาสองพี่น้อง ผ่านคลองระบายใหญ่สองพี่น้อง  ระบบคลองระบายน้ำจึงมีส่วนสำคัญอย่างมาก เพื่อให้มีการระบายน้ำออกจากพื้นที่การเกษตรได้อย่างรวดเร็ว คลองระบายน้ำที่สำคัญเช่น คลองระบายน้ำ  2ขวา-แม่น้ำสุพรรณ คลองระบายน้ำ 3ขวา-แม่น้ำสุพรรณ ระบายน้ำผ่าน ปตร.บางแม้หม้าย ปตร.บางสะแก ปตร.เภาทะลาย ลงสู่แม่น้ำท่าจีน และในฝั่งทิศตะวันตกจะระบายน้ำจาก คลองระบายใหญ่สองพี่น้อง ผ่านปตร.สองพี่น้อง ลงสู่แม่น้ำท่าจีนเช่นเดียวกัน 

</p>
<p><img src="images/main.jpg"><br/>รูปที่ [] แผนที่แสดงคลองส่งน้ำ คลองระบายน้ำภายในโครงการส่งน้ำและบำรุงรักษาโพธิ์พระยา</p>


<p><strong>1.4 ปริมาณฝน</strong></p>

<p><strong>1.5 ประชากร</strong></p>
<p>
พื้นที่ลุ่มต่ำทุ่งโพธิ์พระยามีพื้นที่คาบเกี่ยวในจังหวัดสุพรรณบุรี 3 อำเภอ 18 ตำบล ซึ่งในแต่ละตำบลดังกล่าวมีประชากร จากสถิติประชากรและบ้าน - จำนวนประชากรแยกรายอายุ ของระบบสถิติทางการทะเบียน สำนักบริหารการทะเบียน กรมการปกครอง ดังนี้
</p>
<p>ตารางที่ [] แสดงข้อมูลประชากรในตำบลที่คาบเกี่ยวกับพื้นที่ลุ่มต่ำโพธิ์พระยา<br/><img src="images/c1_people_tbl.jpg"/><br/>
ที่มา:สถิติประชากรและบ้าน - จำนวนประชากรแยกรายอายุ ของระบบสถิติทางการทะเบียน สำนักบริหารการทะเบียน กรมการปกครอง,2560
</p>



