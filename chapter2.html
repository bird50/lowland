<title>บทที่ 2</title>
<title>การประเมินการใช้พื้นที่ลุ่มต่ำเพื่อการบริหารจัดการน้ำหลากด้านวิศวกรรม</title>
<p><strong>2.1 แนวคิดและหลักการการใช้พื้นที่ลุ่มต่ำปี 2560</strong></p>
<p>
เนื่องด้วยปัญหาการระบายน้ำของลุ่มน้ำเจ้าพระยา ซึ่งใช้แม่น้ำเจ้าพระยาเป็นแม่น้ำสายหลักในการระบายน้ำ หากเกินความจุลำน้ำจะทำให้เกิดความเสียหายในหลาย ๆ จุด และหากมีปริมาณน้ำจำนวนมากเข้าสู่พื้นที่ตอนล่างลุ่มน้ำเจ้าพระยาก่อนที่ไหลลงสู่อ่าวไทยนั้นเป็นพื้นที่เศรษฐกิจของประเทศ จึงจำเป็นต้องมีการตัดยอดน้ำก่อนเข้าสู่พื้นที่ดังกล่าว พื้นที่ทุ่งโพธิ์พระยาเป็นพื้นที่ลุ่มต่ำที่สามารถรับน้ำจากแม่น้ำเจ้าพระยา ผ่านแม่น้ำท่าจีนเข้าสู่โครงการได้จึงกำหนดให้ทุ่งโพธิ์พระยาเป็น 1 ในทุ่งรับน้ำจำนวน 12 ทุ่งรับน้ำตอนล่างของลุ่มน้ำเจ้าพระยา
</p>
<p><strong>2.2 การเตรียมความพร้อมของแต่ละทุ่ง</strong></p>
<p><strong>2.2.1 การสำรวจอาคาร เตรียมความพร้อมใช้งาน</strong><br/>
โครงการส่งน้ำและบำรุงรักษาโพธิ์พระยาได้มีการสำรวจความพร้อมใช้งานของอาคารชลประทานต่าง ๆ ในปีงบประมาณ 2560 โดยสรุปดังนี้
</p>
<ul>
<li>อาคารชลประทานทั้งหมด			532	แห่ง
<li>อาคารชลประทานที่พร้อมใช้งาน		451	แห่ง
<li>อาคารชลประทานไม่พร้อมใช้งาน	67	แห่ง
</ul>
<table>
	<tr><td><img src="images/strc_sur/01.png"></td><td><img src="images/strc_sur/02.png"></td></tr>
	<tr><td><img src="images/strc_sur/03.png"></td><td><img src="images/strc_sur/04.png"></td></tr>
	<tr><td><img src="images/strc_sur/05.png"></td><td><img src="images/strc_sur/06.png"></td></tr>
	<tr><td><img src="images/strc_sur/07.png"></td><td><img src="images/strc_sur/08.png"></td></tr>
	<tr><td><img src="images/strc_sur/09.png"></td><td><img src="images/strc_sur/10.png"></td></tr>
</table>
<p><strong>2.2.2 การประชาสัมพันธ์</strong><br/>
	โครงการส่งน้ำและบำรุงรักษาโพธิ์พระยา ได้จัดประชุมสร้างการรับรู้ความเข้าใจการรับน้ำเข้า-ออกจากทุ่งและการทำนาปรังปี 2560/2561 ตามสถานที่ต่าง ๆ ดังนี้
</p>
<ul>
	<li>1. วันที่ 12 ธันวาคม 2560 เวลา 10.00 น. ณ วัดดอนขาด หมู่ที่ 3 ต.วัดโบสถ์ อ.บางปลาม้า              จ.สุพรรณบุรี มีเกษตรกรเข้าร่วมประชุมจำนวน 52 คน เกษตรกรมีความต้องการเริ่มทำนาปรังในช่วงตั้งแต่กลางเดือนมกราคม 2561 เป็นต้นไป</li>
	<li>2. วันที่ 12 ธันวาคม 2560 เวลา 13.00 น. ณ โรงเรียนวัดดาว หมู่ที่ 4 ต.วัดดาว อ.บางปลาม้า จ.สุพรรณบุรี มีเกษตรกรเข้าร่วมประชุมจำนวน 167 คน เกษตรกรมีความต้องการเริ่มทำนาปรังตั้งแต่ต้นเดือน                    มกราคม 2561 เป็นต้นไป</li>
	<li>3. วันที่ 13 ธันวาคม 2560 เวลา 10.00 น. ณ องค์การบริหารส่วนตำบลบางใหญ่ หมู่ที่ 4              ต.บางใหญ่ อ.บางปลาม้า จ.สุพรรณบุรี มีเกษตรกรเข้าร่วมประชุมจำนวน 40 คน เกษตรกรมีความต้องการเริ่ม             ทำนาปรังตั้งแต่ต้นเดือนมกราคม 2561 เป็นต้นไป </li>
</ul>
<table>
	<tr><td><img src="images/join/01.png"></td><td><img src="images/join/02.png"></td></tr>
	<tr><td><img src="images/join/03.png"></td><td><img src="images/join/04.png"></td></tr>
	<tr><td><img src="images/join/05.png"></td><td><img src="images/join/06.png"></td></tr>
	<tr><td><img src="images/join/07.png"></td><td><img src="images/join/08.png"></td></tr>
	<tr><td><img src="images/join/09.png"></td><td><img src="images/join/10.png"></td></tr>
	<tr><td><img src="images/join/11.png"></td><td><img src="images/join/12.png"></td></tr>
	<tr><td><img src="images/join/13.png"></td><td><img src="images/join/14.png"></td></tr>
</table>

<p><strong>2.3 หลักการประเมินน้ำในทุ่งรับน้ำ</strong></p>
<p>
	เนื่องจากทุ่งรับน้ำในลุ่มน้ำเจ้าพระยาตอนล่าง โดยเฉพาะทุ่งโพธิ์พระยา มีลักษณะเป็นทุ่งราบ โดยส่วนใหญ่จะใช้ในการทำกิจกรรมการเพาะปลูกข้าว การประเมินศักยภาพของการรับน้ำ ที่จำเป็นต้องมีการหาปริมาณน้ำนองที่อยู่ในทุ่งรับน้ำนั้นจะต้องอาศัยการคำนวณอย่างละเอียด และจำเป็นต้องพึ่งการสำรวจโดยละเอียดเช่นกัน การที่เป็นทุ่งราบนั้น กรณีระดับน้ำมีความแตกต่างกันไม่มาก แต่ปริมาณน้ำมีค่าเพิ่มขึ้นอย่างมาก การสำรวจระดับความสูงของทุ่งจึงต้องมีความละเอียดอย่างน้อย 5 เซนติเมตร ซึ่งที่ผ่านมาไม่มีการสำรวจในระดับนี้ 
</p>
<p>อย่างไรก็ตามโครงการส่งน้ำและบำรุงรักษาโพธิ์พระยาจึงได้เสนอวิธีประเมินปริมาณน้ำในทุ่งดังนี้</p>
<p><strong>2.3.1 จุดวัดระดับน้ำ</strong> โครงการส่งน้ำและบำรุงรักษาโพธิ์พระยากำหนดจุดวัดปริมาณน้ำ ตามจุดต่าง ๆ 5 จุด คือ
</p>
<p><center>
ตารางที่ [] แสดงจุดวัดระดับน้ำสำหรับประเมินปริมาณน้ำในทุ่งรับน้ำโพธิ์พระยา
<table>
<thead>
	<tr><th>ลำดับ</th><th>จุดวัดน้ำ</th><th>E</th><th>N</th><th>รายละเอียด</th></tr>
</thead>
<tbody>
	<tr><td>1</td><td>บ้านดอนขาด ม.3</td><td>609737.39</td><td>1583487.27</td><td><img src="images/m_point/1.png"/></td></tr>
	<tr><td>2</td><td>บ้านคลองขุด ม.4</td><td>613623.17</td><td>1582183.39</td><td><img src="images/m_point/2.png"/></td></tr>
	<tr><td>3</td><td>ปตร.ป่าพฤกษ์</td><td>623938.00</td><td>1582358.00</td><td><img src="images/m_point/3.png"/></td></tr>
	<tr><td>4</td><td>ปตร.บางแม่หม้าย</td><td>622100.00</td><td>1580455.00</td><td><img src="images/m_point/4.png"/></td></tr>
	<tr><td>5</td><td>ปตร.บางใหญ่</td><td>623302.00</td><td>1587623.00</td><td><img src="images/m_point/5.png"/></td></tr>
<tbody>
</table>
</center>
การกำหนจุดวัดระดับน้ำ ออกมาเป็น 5 จุดนั้นเนื่องจากมองว่า น้ำที่ ท่วมอยู่จะกระจายตามจุดต่าง ๆ ที่เป็นแอ่งกระทะซึ่งเป็นจุดที่มีน้ำท่วมขังเป็นประจำทุกปี ร่วมกับจุดนั้นเป็นอาคารชลประทานเจ้าหน้าที่สามารถ เข้า-ออก มาเพื่อทำการอ่านค่าการตรวจวัดได้โดยสะดวก 
</p>
<p><strong>2.3.2 การประเมินโค้งความจุของทุ่งรับน้ำ</strong> เมื่อกำหนดจุดวัดระดับน้ำแล้ว การประเมินโค้งความจุ โดยแบ่งเป็นระดับความลึกต่าง ๆ นั้น ในช่วงระดับความสูง 0.00 เมตร ถึงระดับความสูง 0.75 เมตร จะประเมินว่ามีน้ำท่วมโดยกินพื้นที่เพิ่มขึ้นเรื่อย ๆ ส่วนระดับความสูงมากกว่า 0.75 นั้น จะให้มีพื้นที่น้ำท่วมเท่าเดิม เนื่องจากพื้นที่น้ำท่วมแต่ละจุดนั้นเริ่มเต็มพื้นที่แล้ว ดังนี้
</p>
<p>
	<center>
		<img src="images/c2_cap_curve.png"/><br/>
		รูปที่ [] กราฟแสดงความสัมพันธ์ระหว่าง ความจุน้ำ-ระดับน้ำ ในทุ่งรับน้ำโพธิ์พระยา
	</center>
</p>
<p> จากกราฟ เป็นความสัมพันธ์ระหว่าง ความจุน้ำ-ระดับน้ำ ในทุ่งรับน้ำโพธิ์พระยา โดยที่ระดับน้ำนั้นจะใช้ผลการวัดน้ำ 5 จุดตามข้อ 2.3.2 
</p>




<p><strong>2.4 แผนและผลการรับน้ำเข้าทุ่ง</strong></p>
<p>
ปฏิทินการเพาะปลูกเริ่มเพาะปลูกต้ังแต่เดือนพฤษภาคม และเก็บเก่ียวแล้วเสร็จก่อนช่วงเดือนกันยายน ซึ่งเป็นช่วงที่มีน้ำหลาก เพื่อเตรียมพื้นท่ีรับปริมาณน้ําหลากจากแม่น้ําสายหลัก ลุ่มน้ําสาขา และปริมาณฝนตกในพ้ืนท่ี และให้สามารถนำปริมาณน้ำส่วนหนึ่งระบายออกจากแม่น้ำเจ้าพระยาผ่านแม่น้ำท่าจีน สำหรับควบคุมปริมาณน้ําในแม่น้ําเจ้ําพระยาไม่ให้เกิดผลกระทบในพื้นท่ีด้านท้าย ทั้งน้ีควบคุมระดับน้ําในพื้นท่ีลุ่ม ต่ําทุ่งโพธิ์พระยาจะต้องไม่ให้กระทบต่อ การดําเนินชีวิตประจําวัน และการสัญจรของราษฎรในพ้ืนที่
</p>

[การประเมิน น้ำในแม่น้ำเจ้าพระยาในช่วงเวลาต่าง ๆ]

<p>
แผนรับน้ำเข้าทุ่งลุ่มน้ำเจ้าพระยาตอนล่าง (พื้นที่ตั้งแต่จังหวัดนครสวรรค์ลงไป) เริ่มรับน้ำเข้าทุ่งตั้งแต่วันที่ 25 กันยายน 2560 รับน้ำเข้าทุ่งผ่านระบบชลประทานฝั่งซ้ายและฝั่งขวา และระบายน้ำที่เหลือผ่านท้ายเขื่อนเจ้าพระยา โดยมีกระบวนการสร้างการรับรู้และยินยอมจากประชาชนในพื้นที่ ตลอดจนจังหวัดให้ความเห็นชอบ มีเส้นทางรับน้ำเข้าทุ่ง จำนวน 12 ทุ่ง ดังแสดงในตาราง<br/>
<center>
ตารางที่ []แผนรับน้ำเข้าทุ่งหน่วงน้ำลุ่มเจ้าพระยาตอนล่าง 12 ทุ่ง<br/>
<img src="images/main_recive.jpg" />
</center>
</p>

<p>
	ทุ่งโพธิ์พระยาเป็นทุ่งลุ่มต่ำที่มีขอบเขตทั้งหมดอยู่ในเขตโครงการส่งน้ำและบำรุงรักษาโพธิ์พระยา มีพื้นที่รับน้ำทั้งหมด 167,351 ไร่ จากการประเมินความสามารถในการรองรับน้ำเบื้องต้น โดยโครงการส่งน้ำและบำรุงรักษาโพธิ์พระยา กรณีที่ไม่มีน้ำนองอยู่ในโครงการเลย ประมาณ 160 ล้านลบ.ม. โดยคิดเป็นความลึกน้ำเฉลี่ย 0.70 เมตร การรับน้ำจะรับน้ำผ่านแม่น้ำท่าจีน ดังรูป
</p>
<center>
	<img src="images/c2_map_recive.jpg"/><br/>
	รูปที่ [] แสดงแผนที่แผนการรับน้ำเข้าทุ่งพื้นที่ลุ่มต่ำตอนล่างตั้งแต่จังหวัดนครสวรรค์ลงมา
</center>
<p>จากรูปการรับน้ำเข้าสู่ทุ่งจะใช้คลองส่งน้ำสายใหญ่ 1 ขวา ในการรับน้ำเข้าสู่พื้นที่ แต่ในขั้นตอนปฏิบัติโครงการส่งน้ำและบำรุงรักษาโพธิ์พระยาก็จะใช้อาคารชลประทานต่าง ๆ และคลองส่งน้ำที่มีอยู่ทั้งหมดรับน้ำจากแม่น้ำท่าจีน ตามสถานการณ์ อย่างไรก็ตาม นอกเหนือจากปริมาณน้ำที่รับมาจากแม่น้ำท่าจีนแล้ว ก็จะมีปริมาณน้ำจากแหล่งอื่น ๆ อีก คือ น้ำที่ระบายจากโครงการส่งน้ำและบำรุงรักษาสามชุก ผ่านคลองระบายใหญ่ สามชุก1 และคลองระบาย 2 ซ้ายสองพี่น้อง เข้าสู่คลองระบายใหญ่สองพี่น้อง  และปริมาณน้ำอีกส่วนก็จะมาจากโครงการส่งน้ำและบำรุงรักษาสองพี่น้อง รวมถึงโครงการส่งน้ำและบำรุงรักษาบางเลน ผ่านปตร.บางยี่แส และ ฝายยางจรเข้สามพัน   ส่วนพื้นที่รับน้ำที่อยู่ฝั่งซ้ายของแม่น้ำท่าจีน ก็จะมีน้ำที่หลากมาจากโครงการส่งน้ำและบำรุงรักษาชัณสูตร และโครงการส่งน้ำและบำรุงรักษาผักไห่ ผ่านคลองระบายใหญ่สุพรรณ 3 และคลองระบายใหญ่สุพรรณ 4 ด้วย ทั้งนี้พบว่าในช่วงที่มีการรับน้ำก็จะมีปริมาณน้ำส่วนหนึ่งที่มาจากฝนตกในพื้นที่ด้วย ดังรูป
</p>
<p>
	<center>
		<img src="images/c2_map_recive2.jpg"/><br/>
		รูปที่ [] แสดงแผนที่การรับน้ำเข้าสู่ทุ่งโพธิ์พยา
	</center>
</p>
<p>
	ผลการรับน้ำของโครงการส่งน้ำและบำรุงรักษาโพธิ์พระยานั้นจะดูจากปริมาณน้ำที่อยู่ในทุ่งเป็นสำคัญ ซึ่งการที่จะรับทราบว่าปริมาณน้ำที่อยู่ในทุ่งมีปริมาณมากเท่าไหร่นั้น มีความยากเนื่องจากตัวแปรปริมาณน้ำฝนที่ตกลงพื้นที่นั้นคาดหมายได้ยาก ดังนั้นโครงการส่งน้ำและบำรุงรักษาโพธิ์พระยาจึงได้มีการตรวจสอบ ปริมาณน้ำที่ผ่านเข้า-ออก จากปตร.และทรบ. ที่สำคัญ ๆ ตลอดเวลา และได้สอบเทียบร่วมกับการวัดระดับน้ำที่อยู่ในทุ่งและคลองระบายน้ำ โดยใช้หลักการประเมินน้ำในทุ่งรับน้ำ ตามที่กล่าวไว้ในหัวข้อ 2.3 สำหรับผลการรับน้ำตามช่วงเวลานั้น แสดงได้ดังนี้ 
</p>
<p>
	<center>
		ตารางที่ [] แสดงผลการรับตามตามช่วงเวลา ของทุ่งรับน้ำโพธิ์พระยา <br/>
		<img src="images/c2_tbl_recive.jpg"/>
	</center>
</p>
<p>จากตารางที่ [] (1) แสดงวันที่รับน้ำ<br/>
	(2) คือ ปริมาณน้ำ (surplus) ในแต่ละวัน หน่วย ล้านลูกบากศ์เมตร= Inflow - Outflow <br/>
	Inflow คือ ปริมาณน้ำท่าที่ไหลเข้าทุ่ง ประเมินจากปตร. และทรบ.ที่สำคัญต่าง ๆ + ปริมาณฝนตกในพื้นที่
	Outflow คือ ปริมาณน้ำที่ระบายออกจากทุ่ง ประเมินจากปตร.และทรบ.ที่สำคัญต่าง ๆ
	(3) คือ ปริมาณน้ำในทุ่ง  หน่วยล้านลูกบากศ์เมตร
</p>
<p>
	ในช่วงที่มีแผนการรับน้ำ เดิมได้กำหนดเวลาการรับน้ำไว้ 30 วัน เนื่องจากประเมินศักยภาพความจุในการรับน้ำที่ 160 ล้านลบ.ม. ร่วมกับปริมาณน้ำที่เข้ามาในแต่ละวัน ตามตารางที่ [] อย่างไรก็ตามความจุ 160 ล้านลบ.ม. เดิมที่ได้วางแผนไว้เป็นความจุที่ประเมินไว้ตามการคาดการณ์ โครงการส่งน้ำและบำรุงรักษาได้ทำการปรับความจุใหม่ โดยใช้สถานการณ์ ณ วันที่ 15 ตุลาคม 2560 ซึ่งเป็นช่วงเวลา ที่น้ำมีการท่วมขังเป็นบริเวณกว้าง และมีความลึกของน้ำในทุ่งโดยเฉลี่ย ประมาณ 70 เซนติเมตร คิดเป็น 106 ล้านลบ.ม.โดยประมาณ ซึ่งหากเกินจากนี้จะทำให้การระบายน้ำออกให้ได้ทันเวลากำหนดเริ่มทำการเพาะปลูกทำได้ยาก และส่งผลกระทบคือ พื้นที่ที่จะได้รับผลกระทบจะมีมากขึ้น เกษตรกรได้รับความเดือดร้อนจากการที่มีน้ำท่วมขังในระดับสูง เกินกว่าระดับที่เคยเกิดในปีปกติที่ผ่านมา ร่วมถึงทางสัญจรในพื้นที่ ระดับน้ำใกล้เคียงกับระดับถนน และมีบางช่วงถนนที่มีระดับถนนต่ำจำเป็นต้องนำกระสอบทรายมาเตรียมการและป้องกันน้ำไว้
</p>
<p><center>
	<img src="images/c2_cap_day.png"/><br/>
	รูปที่ [] กราฟแสดงปริมาณน้ำในทุ่งตามช่วงเวลา หน่วย:ล้านลบ.ม.
</center>
</p>
<p>
จากรูป จะเห็นได้ว่า ปริมาณน้ำในทุ่งยังคงสูงขึ้นเรื่อย ๆ เกินกว่าความจุที่ทางโครงการส่งน้ำและบำรุงรักษาโพธิ์พระยาได้กำหนดแล้ว แต่เพื่อเป็นการบรรเทาอุทกภัยที่อาจเกิดขึ้นด้านท้ายแม่น้ำเจ้าพระยา ซึ่งได้กำหนดการรับน้ำไว้ 30 วัน สิ้นสุดวันที่ 31 ตุลาคม 2560 จึงยังคงเปิดการรับน้ำไว้ตามนโยบาย ทั้งนี้การที่จะระบายน้ำออกในช่วงเวลาที่เกินความจุแล้ว ยังทำไม่ได้มากเท่าที่ควรเนื่องจากระดับน้ำหน้าประตูระบายน้ำที่สำคัญ ๆ ยังคง ต่ำกว่าระดับน้ำในแม่น้ำท่าจีน 
</p>
<p>สำหรับปริมาณน้ำที่ส่งผลกระทบต่อพื้นที่เพาะปลูกนั้น ทางโครงการส่งน้ำและบำรุงรักษาโพธิ์พระยาได้ทำการลงพื้นที่สำรวจ ที่เกิดความเสียหายในแต่ละวัน และจัดทำพื้นที่ในรูปแบบแผนที่น้ำท่วมตามช่วงเวลาต่าง ๆ ดังนี้</p>
<center>
<p><img src="images/plan_area_day/5-10-60.jpg"/><br/>รูปที่ [] แสดงพื้นที่รับน้ำ ณ วันที่ 5 ตุลาคม 2560</p>
<p><img src="images/plan_area_day/13-10-60.jpg"/><br/>รูปที่ [] แสดงพื้นที่รับน้ำ ณ วันที่ 13 ตุลาคม 2560</p>
<p><img src="images/plan_area_day/21-10-60.jpg"/><br/>รูปที่ [] แสดงพื้นที่รับน้ำ ณ วันที่ 21 ตุลาคม 2560</p>
<p><img src="images/plan_area_day/28-10-60.jpg"/><br/>รูปที่ [] แสดงพื้นที่รับน้ำ ณ วันที่ 28 ตุลาคม 2560</p>
<p><img src="images/plan_area_day/31-10-60.jpg"/><br/>รูปที่ [] แสดงพื้นที่รับน้ำ ณ วันที่ 31 ตุลาคม 2560</p>
</center>
<p>จากรูป แสดงพื้นที่รับน้ำ ณ ช่วงเวลาต่าง ๆ จะเห็นได้ว่ามีปริมาณน้ำในทุ่งกินพื้นที่มากขึ้นเรื่อย ๆ ทั้งเดือนตุลาคม อย่างไรก็ตามปริมาณน้ำที่เพิ่มมากขึ้นส่วนหนึ่งมาจากปริมาณน้ำฝนที่ตกลงพื้นที่ด้วย ทั้งนี้ได้ติดตามข้อมูลฝนในเดือนตุลาคมดังนี้</p>
<p>ข้อมูลฝน ได้เลือกใช้สถานีน้ำฝนจาก กรมอุตุนิยมวิทยา ชื่อสถานี tw425201 ตั้งอยู่ที่ พิกัด ละติจูด:14.6093 องศา ลองติจูด:100.073 องศา ในตำบลวังหว้า อำเภอศรีประจันต์ จังหวัดสุพรรณบุรี ซึ่งมีข้อมูลน้ำฝนดังรูป</p>
<p><center><img src="images/rain_chart.png"/><br/>รูปที่ [] กราฟแสดงปริมาณน้ำฝนบริเวณทุ่งโพธิ์พระยา ในเดือนตุลาคม 2560</center></p>
<p>จากกราฟแสดงให้เห็นว่าในช่วงที่มีการรับน้ำเดือนตุลาคมนั้นยังคงมีฝนตกในพื้นที่ทุ่งโพธิ์พระยา ในช่วงวันที่ 4 วันที่ 11 และวันที่ 28 โดยมีฝนตกสูงสุดในวันที่ 11 ตุลาคม สอดคลองกับปริมาณน้ำในทุ่งที่เพิ่มขึ้นในช่วงเวลาดังกล่าว</p>


<p><strong>2.5 แผนและผลการระบายน้ำออกจากทุ่ง</strong></p>
<p>
	กรมชลประทานวางแผนทยอยระบายน้ำออกจากทุ่ง พื้นที่ลุ่มต่ำลุ่มน้ำเจ้าพระยา จำนวน 13 ทุ่ง ตั้งแต่วันที่ 1 พฤศจิกายน 2560 ถึงต้นเดือนมกราคม 2561 โดยคงเหลือน้ำในทุ่งไว้เพื่อเตรียมแปลง ทำให้เกษตรกรสามารถทำการเพาะปลูกพืชฤดูแล้งทันเวลาตามแผน และข้อตกลงที่ได้สร้างการรับรู้กับประชาชนในพื้นที่ของแต่ละทุ่งไว้ มีรายละเอียด ดังแสดงในตารางที่ []
</p>
<p><center>
 ตารางที่ [] แผนระบายน้ำออกจากทุ่งหน่วงน้ำลุ่มน้ำเจ้าพระยา<br/>
 <img src="images/c2_plan_drain.png"/>
</center></p>
การระบายน้ำออกจากทุ่งของทุ่งโพธิ์พระยา จะระบายออกจากทุ่งผ่านอาคารชลประทาน ลงสู่แม่น้ำท่าจีน ดังนี้
<ul>
<li>1) ปตร.สองพี่น้อง บานขนาด กว้าง 6.00x6.50 เมตร จำนวน 3 บานอัตราการระบายน้ำ 258 ลบ.ม./วินาที หรือประมาณ 22.29 ล้าน ลบ.ม./วัน</li>
<li>2) ปตร.บางหัวบ้าน บานขนาด กว้าง 6.00 เมตร จำนวน 1 บานอัตราการระบายน้ำ 40.98 ลบ.ม./วินาที หรือประมาณ 3.54 ล้าน ลบ.ม./วัน</li> 
<li>3) ปตร.เภาทะลาย บานขนาด กว้าง 6.00 เมตร จำนวน 4 บานอัตราการระบายน้ำ 150 ลบ.ม./วินาที หรือประมาณ 12.96 ล้าน ลบ.ม./วัน</li> 
<li>4) ปตร.บางสะแก บานขนาด กว้าง 6.00 เมตร จำนวน 1 บานอัตราการระบายน้ำ 18.46 ลบ.ม./วินาที หรือประมาณ [] ล้าน ลบ.ม./วัน</li> 
<li>5) ปตร.บ้านกุ่ม บานขนาด กว้าง 4.00x5.50 เมตร จำนวน 1 บานอัตราการระบายน้ำ 31.28 ลบ.ม./วินาที หรือประมาณ 2.7 ล้าน ลบ.ม./วัน</li> 
<li>6) ปตร.บางแม่ม้าย บานขนาด กว้าง 6.00 เมตร จำนวน 1 บานอัตราการระบายน้ำ 21.78 ลบ.ม./วินาที หรือประมาณ 1.88 ล้าน ลบ.ม./วัน</li> 
<li>7) ปตร.บางใหญ่ บานขนาด กว้าง 4.00x5.50 เมตร จำนวน 1 บานอัตราการระบายน้ำ 5 ลบ.ม./วินาที หรือประมาณ 0.432 ล้าน ลบ.ม./วัน</li> 
<li>8) ปตร.ป่าพฤกษ์ บานขนาด กว้าง 6.00x4.00 เมตร จำนวน 1 บานอัตราการระบายน้ำ 24.70 ลบ.ม./วินาที หรือประมาณ 2.13 ล้าน ลบ.ม./วัน</li> 
</ul>
</p>
<p>สำหรับผลการระบายน้ำมีดังนี้</p>
<p><center>
	ตารางที่ [] แสดงการระบายน้ำในทุ่งโพธิ์พระยา หน่วย:ล้าน ลบ.ม.
	<br/><img src="images/c2_tbl_drain.jpg"/>
</center>
</p>
<p>เนื่องด้วยการระบายน้ำออกจากทุ่งจะมีการระบายน้ำ ผ่านคลองระบายใหญ่สองพี่น้อง และจากคลองระบายใหญ่สองพี่น้อง ระบายผ่าน ปตร.สองพี่น้องลงสู่แม่น้ำท่าจีน และอีกส่วนหนึ่งทางด้านทิศตะวันออก จะระบายเข้าแม่น้ำท่าจีนโดยตรง ซึ่งการระบายจำเป็นต้องดูระดับน้ำในแม่น้ำท่าจีนเป็นหลัก ดังนั้นหากระดับน้ำในแม่น้ำท่าจีนมีระดับที่สูงกว่าระดับน้ำด้านเหนือน้ำของปตร.ทั้ง 8 ตัวตามที่กล่าวมา จะทำให้ไม่สามารถระบายน้ำได้ ทั้งนี้ช่วงเวลาตามแผนการระบายน้ำ ที่กำหนดไว้เดิมสำหรับทุ่งโพธิ์พระยา คือ  45 วัน เริ่มตั้งแต่ 1 พฤศจิกายน 2560 และสิ้นสุดวันที่ 15 ธันวาคม 2560 ซึ่งในช่วงเวลาดังกล่าวน้ำในแม่น้ำท่าจีนยังคงมีระดับสูง จึงทำให้การระบายน้ำเป็นไปได้ยาก ดังจะเห็นได้ว่าตั้งแต่วันที่ 11 พฤศจิกายน 2560 จนถึง 27 พฤศจิกายน 2560 ไม่สามารถระบายออกได้เลยด้วยเหตุดังกล่าว</p>



<p>จากปัญหาที่ระดับน้ำในแม่น้ำท่าจีนมีระดับน้ำที่สูง ทำให้การระบายน้ำผ่านประตูระบายน้ำทำได้ยาก โครงการส่งน้ำและบำรุงรักษาโพธิ์พระยา จึงได้ใช้เครื่องสูบน้ำที่ติดตั้งโดยถาวร และระดมเครื่องสูบน้ำเพิ่มเติม ช่วยในการสูบน้ำออกจากพื้นที่ให้ได้มากขึ้น รวมถึง ขยายเวลาการระบายน้ำในทุ่งรับน้ำออกไป โดยให้ไม่กระทบต่อปฏิฑินการเพาะปลูกของเกษตรกรในพื้นที่ ซึ่งปกติชาวนาที่อยู่ในพื้นที่ลุ่มต่ำในพื้นที่โครงการส่งน้ำและบำรุงรักษาโพธิ์พระยา จะมีวิถีชีวิตอยู่กับน้ำท่วมขังในช่วง เดือนพฤศจิกายน ถึงเดือนธันวาคมอยู่แล้ว โดยจะเริ่มเตรียมแปลงเพาะปลูกข้าวในช่วงต้นเดือนมกราคม เป็นประจำทุกปี โครงการส่งน้ำและบำรุงรักษาโพธิ์พระยาจึงได้ทำการเร่งระบายน้ำโดยให้เหลือปริมาณน้ำส่วนหนึ่งเพื่อการเตรียมแปลงในพื้นที่ลุ่มต่ำประมาณ 40 ล้าน ลบ.ม.</p>
<p><center><img src="images/c2_cap_drain.png"/><br/>
	รูปที่ [] กราฟแสดงปริมาณน้ำในทุ่งโพธิ์พระยาตามช่วงเวลาการระบายน้ำ หน่วย:ล้าน ลบ.ม.</center></p>
	
	

